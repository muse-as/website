- ### พวกเรา
	- 25ปีในอุตสาหกรรม Technology และ Software จากการทำงานกลางเมืองหลวง สู่ชนบทในหุบเขา จากมุ่งหวังผลกำไรในภาพไกล กลับสู่การพึ่งพาตัวเองในลมหายใจปัจจุบัน พวกเราสะท้อนความคิด ตกผลึก และร่วมกันค้นหานิยามความหมายของคำว่า "ชีวิต" โดยทดลอง และ ค้นหาโอกาสใหม่ๆ ของมนุษย์ในการใช้ชีวิตอย่างยั่งยืน พวกเรายังไม่รู้เช่นกันว่าจะออกมาเป็นอย่างไร แต่พวกเราหวังว่าพวกเราจะได้อัพเดทกับทุกคนในอนาคต
	- [[ทีมงาน]]
- ### แรงบันดาลใจ
	- จากปัญหา Covid-19 เริ่มต้นในปี 2020 สังคมมีความพยายามจะใช้ technology ในการช่วยลดการแพร่กระจายของเชื้อหลากหลายวิธี มีการเก็บข้อมูลส่วนส่วนบุคคลที่กว้างในระดับหลายสิบล้านคน กระทบประชาชนส่วนมาก และนักท่องเที่ยว ความโปร่งใสของหน่วยงานรัฐในการจัดเก็บข้อมูล และเอกชนผู้ที่จะอาสาทำหน้าที่นี้ล้วนแต่ไม่ง่ายที่จะตัดผลประโยชน์ทับซ้อนออกไปได้ เราในเวลานั้นที่รวมกลุ่มอาสาสมัครในวงการ เพื่อพัฒนาระบบ self quarantine ที่เป็นภาคประชาชนทำเอง อาสาใช้งานเอง เพื่อที่จะได้เป็นกลางและโปร่งใส เราได้ทำ opensource ออกมาอยู่แล้ว เลยได้โอกาสได้ผลักดันรูปแบบการทำงานแบบ opensource ที่ๆเราสามารถตรวจสอบระบบการทำงานทั้งหมดได้ผ่านทาง GitHub ให้เป็น solution สำหรับการพัฒนา application ระดับประเทศ "[[หมอชนะ]]" ได้พิสูจน์ความเชื่อของเรา เราเห็นว่าวิถีของ opensource นั้นช่วยสร้างความโปร่งใส การตรวจสอบได้ และเกิดการร่วมมือที่เปิดกว้าง เราได้เห็น expertise และผู้สนับสนุนมากมาย หลากหลายสายงาน ได้เข้ามาร่วมช่วยกันแก้ปัญหาเพื่อสิ่งที่ดีที่สุด ในมุมที่ตัวเองถนัดที่สุด
- ### Layer 1
	- Layer ชั้นแรกนี้ คือ Layer ที่เราโฟกัสอยู่ตอนนี้ เราหมายถึงโครงสร้างพื้นฐานที่มองว่า คือ ชั้นตั้งต้นที่ควรเริ่มก่อนคือ [[ที่อยู่อาศัย]] การเข้าถึงที่อยู่อาศัยที่ให้ความปลอดภัยแก่ตัวเอง และสร้างความมั่นคงให้กับครอบครัว ในคุณภาพที่เหมาะสม ทำเลที่สะดวก นั้นต้องใช้เงินจำนวนมากหลายล้านบาท และยังคงขึ้นสูงต่อเนื่องขึ้นเรื่อยๆ แต่ที่ดินนอกเมือง หรือในต่างจังหวัด ที่ถนนและ internet เข้าถึงราคาไม่แพงยังพอหาครอบครองได้ในราคาหลักแสน แต่การก่อสร้างให้เป็นบ้านที่อยู่อาศัยอย่างปลอดภัย มักใช้เวลาและเงินเริ่มต้นค่อนข้างสูง ทำให้เป็นอุปสรรคตรงนี้อีก พอต้นทุนบ้านสูงการจะไปเช่าเพื่อปลูกอาศัยก็จะไม่เกิดขึ้นไปด้วย เราจึงตั้งคำถามว่า จะเป็นไปได้มั้ยที่เราจะสร้างบ้านที่ใช้เงินน้อยที่สุด ที่พึ่งพาตัวเองได้มากที่สุด ใช้ทรัพยากรทั้งการก่อสร้างและเวลาให้น้อยที่สุด โดยที่ไม่จำเป็นต้องเป็นช่างมืออาชีพถึงจะสร้างบ้านได้ด้วยเทคโนโลยี และบริบทปัจจุบัน
	- สำหรับ Layer ถัดไป เมื่อเรามีที่อยู่อาศัยที่มั่นคงแล้ว เราก็เริ่มมองความมั่นคงทาง [[อาหาร]]
- ### วิธีสร้างผลงาน
	- เราคือกลุ่มคนที่เชื่อว่า เราสามารถผลักดันนวัตกรรมต่างๆ ผ่านความมุ่งมั่น ความทุ่มเท เปิดกว้างทางโอกาส  และมองปัญหาของสังคมเป็นที่ตั้ง เราควรที่จะสร้างผลกระทบที่ดีกับสังคม ได้มากกว่าผลประโยชน์ทางการเงินตามกรอบทุนนิยม ด้วยรูปแบบการสร้างองค์กรในลักษณะ community ใช้วิธีการทำงาน และความลื่นไหล คล่องตัวเหมือน Start-up แต่ไม่ได้มีเป้าหมายทางผลกำไรเป็นสำคัญ นอกจากหวังว่าในแต่ละวันที่ผ่านไปจะสร้างประโยชน์ให้กับสังคมได้มากขึ้น
- ### โครงการ
	- โครงการ opensource ที่เราสนใจอยากทำจะใช้รหัสตัวเลข 3หลัก เรียงตามลำดับการลงมือเริ่มทำ รันไปตั้งแต่โครงการแรก เมื่อจะครบ 1000 โครงการในอนาคตเราค่อยคิดกันใหม่ว่าจะตั้งยังไงดี :)) โครงการที่เรียบเรียงเนื้อหาแล้วบางส่วน
	- [[000: Wikihouse]]
	- [[001: The M House]]
	- [[007: Web Platform]]
- ### อยากรู้จักความคิด และสิ่งที่เราทำมากขึ้น
	- Podcast: Co Contribution
		- [ตอนที่ 1 จุดเริ่มต้น](https://www.youtube.com/watch?v=4i_EgeBAplU)
- ### สถานที่
	- [[ปาย, แม่ฮ่องสอน]]
	- กรุงเทพ และขอนแก่น *เร็วๆนี้*